# -*- mode: mandoku-view; -*-
#+TITLE: 王舎人詩集
#+DATE: 2015-08-25 00:19:00.060468
#+PROPERTY: ID KR4e0085
#+PROPERTY: BASEEDITION WYG    
#+PROPERTY: JUAN 提要
<pb:KR4e0085_WYG_000-1a>¶
欽定四庫全書　　　　　集部六¶
　王舍人詩集　　　　　　别集類五(明/)¶
　　提要¶
　　　　臣等謹案王舍人詩集五巻明王紱撰紱字¶
　　　　孟端無錫人别號友石生又曰九龍山人洪¶
　　　　武中徴至京師尋坐累戍朔州永樂初用薦¶
　　　　以善書供事文淵閣乆之除中書舍人卒於¶
　　　　官事跡具明史文苑傳集為其子黙所編又¶
<pb:KR4e0085_WYG_000-1b>¶
　　　　名友石山房稿前有曾棨王進序後附章昞¶
　　　　如胡廣等所作行狀墓表紱博學工書畫所¶
　　　　作山水竹石風韻瀟灑妙絶一時説者謂可¶
　　　　繼其鄉倪瓉其詩雖結體稍弱而清雅有餘¶
　　　　葢其神思本清故雖長篇短什隨意濡染不¶
　　　　盡計其工拙而擺落塵氛自然合度周亮工¶
　　　　書影曰王紱詩畫䨇羙近見其詩集百餘篇¶
　　　　聱律不在髙楊張徐之亞如舊業暫歸翻似¶
<pb:KR4e0085_WYG_000-2a>¶
　　　　客異鄉重到即為家通仙要得懸壺術遺世¶
　　　　聊存荷鍤風草色池塘㸔細雨杏花簾幕動¶
　　　　輕寒鄰家酒熟邀春社釣艇魚来助曉餐鳥¶
　　　　従萬木陰中響人在亂山深處行皆對偶精¶
　　　　工意新而調逸絶句題靜樂軒云前溪氷泮¶
　　　　緑生波好雨催花向晚過宿酒未醒眠未起¶
　　　　半忩紅日鳥聱多竹几籐床小硯屛薰風簾¶
　　　　幕篆烟青間齋㡬日黄梅雨添得芭蕉緑滿¶
<pb:KR4e0085_WYG_000-2b>¶
　　　　庭秋聱早已到梧桐露氣凉生湛碧空獨倚¶
　　　　闌干待明月紫簫吹散玉樨風斗帳藏春日¶
　　　　醉眠靜中惟與懶相便尋常甲子無心記㸔¶
　　　　得梅花又一年又畫竹寄友云我昔尋君扣¶
　　　　竹扉醉中曾寫竹間詩别来㡬度空相憶多¶
　　　　在青燈聴雨時不獨筆墨工竹石而已此孟¶
　　　　端之畫所以貴重於後世也葢其集傳本頗¶
　　　　稀故亮工錄其佳句存之其品題頗允至都¶
<pb:KR4e0085_WYG_000-3a>¶
　　　　穆南濠詩話獨稱寄别娶婦者一絶則傖父¶
　　　　面目不足以見紱之長矣乾隆四十五年正¶
　　　　月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR4e0085_WYG_000-4a>¶
王舎人詩集原序¶
故中書舎人毘陵王君孟端自少以聰敏聞好讀書喜¶
吟詠尤工山水墨竹中更多故厄窮連蹇於羈旅道路¶
之間者十有餘年其後乃用薦以善書選入翰林者又¶
十餘年始得拜官未幾遂以疾殁於北京之官舎嗚呼¶
其命矣夫君為人負氣節狀貌竒偉襟懷灑落其平生¶
於人無所屈雖工扵畫遇知己輒縱筆揮灑無所恡徃¶
徃至於入神造妙有不可於意或非其人輒白眼相視¶
<pb:KR4e0085_WYG_000-4b>¶
至詬詈弗顧其為詩觸景撫事即形之於言隨其興之¶
所至情之所發初不計其工拙而自合矩度其所著凡¶
若干篇君没若干年其長子陰陽訓術黙持以至京師¶
請余為序嗟夫詩之道大矣以其時之髙下世之治亂¶
而音調見焉是豈細故也哉古之人常因此以觀世道¶
尚矣君之生也幸際國家無事泰平之時以得有官於¶
朝假之以年則其惕厲奮發於和平之音以鳴當世之¶
盛者宜何如其至耶惜其僅止於此也君諱紱孟端其¶
<pb:KR4e0085_WYG_000-5a>¶
字其别號曰友石生又曰九龍山人云永樂二十年壬¶
寅秋七月下澣翰林侍讀學士奉訓大夫兼修國史廬¶
陵曽棨書¶
士君子以一長擅名於世必其苦心焦思用志不分乃¶
能超出凡庸而造夫㣲妙其有不經思慮而竒絶卓異¶
者則又天資之美學力之至而非偶然也無錫王君孟¶
端自㓜負瑰偉之材遊學邑庠時鄉之先進若四輔官¶
周士平侍讀學士王達善長史錢仲益教諭吕志學引禮¶
<pb:KR4e0085_WYG_000-5b>¶
舎人浦長源輩皆以詩著名於時孟端窮經之暇每相¶
過從倡酬賡和甚為諸公所稱許尤善於繪事長江逺¶
山叢篁怪石隨意所適無不妙絶字書深得鍾王筆意¶
雖兼衆長然當揮灑吟詠之際援毫立就未嘗見其凝¶
滯也後被逮屏處邊陲十有餘年而寓物寫懷發於詞¶
翰意趣益工以知者薦授中書舎人玉堂儒碩咸器重¶
之永樂丙申以疾卒于官舎其子黙裒輯遺藳得詩若¶
干首彚次成帙題曰友石先生詩集將壽諸梓求余序¶
<pb:KR4e0085_WYG_000-6a>¶
之余自弱冠與孟端交處雖中更契闊後復同仕朝著¶
情好尤深今孟端不可復作有子表章其所著述以傳¶
於久逺可謂能繼志者矣茲承其請寧可以蕪陋辭余¶
聞詩以理性情貴乎温厚和平固不以葩藻富麗為尚¶
也今觀集中長篇短章舂容爾雅無斧鑿痕而理趣兼¶
至盖其心志坦夷故詞語渾成而不假於琱琢也然非¶
學識之超邁曷能臻於此哉孟端名紱友石盖其别號¶
云洪熈元年龍集乙巳仲春朔日翰林院侍講承直郎¶
<pb:KR4e0085_WYG_000-6b>¶
吳門王進汝嘉書¶
